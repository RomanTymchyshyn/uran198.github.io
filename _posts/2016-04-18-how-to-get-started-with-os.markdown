---
layout: post
title:  "Чому варто почати писати у Open Source і як?"
date:   2016-04-18 20:58:05 +0300
categories: jekyll update
---

Open Source проекти, або проекти з відкритим кодом, це власне проекти у яких відкриті вихідні коди (частина або всі).
Часто такі проекти ще називають FOOS (Free Open Source Software).
Хоча код загальнодоступний, це не означає що його можна просто так брати і використовувати
Зазвичай всі проекти використовують ліцензії, які вимагають або вказувати копірайт, або навіть надавати продукти які їх
використовують на таких самих умовах.
Якщо вам цікаво то ви можете почитати про це більше [тут](http://choosealicense.com/).

## Навіщо писати у Open Source? Мені ж за не заплатять!

Перш за все, гроші - не головне!
Ну і якщо бути чесним, то ви можете заробляти гроші і допомагати проектам з відкритим кодом.
Але це не є темою даної статті, тому я просто залишу тут декілька посилань для цікавих:

* https://gratipay.com/
* https://www.bountysource.com/
* https://developers.google.com/open-source/gsoc/ (не зовсім, але крута штука. Цього року я буду ментором для одної з
  організайцій)

**Досвід**. Щоб знайти роботу вимагають досвід, а щоб отримати досвід треба йти на роботу і працювати. Проекти з відкритим
кодом можуть слугувати виходом з цього порочного кола. Пишучи для Open Source, ви не тільки працюєте з громадною базою
кодою, який, зазвичай, написали люди значно розумніші за вас, ви також працюєте і отримуєте досвід роботи з найновішими
технологіями і найпопулярнішими інструментами. Сюди входить і continuous integration, і написання тестів, і робота з баг
трекером, системою контроля версій і код рев'ю. Вам буде що написати у резюме і це буде виглядати досить вражаюче.

**Спільнота**. Якщо ви вже досвідчений програміст, то це ні в якому разі не означає, що Open Source не для вас. Навпаки,
багато дуже відомих і крутих хлопців пишуть код для чужих проектів або підтримують свої.

Як на мене найбільш класною складовою будь якого проекту є люди які за ним стоять. Це люди які, досить часто, дуже
ентузіазно відносяться до своєї справи і з ними дуже цікаво спілкуватися. Вони майже завжди готові допомогти у скрутному
становищі.

**Відкритість**. Коли ваш патч прийняли у проект, ви стаєте частиною історії цього проекту. Надалі, записи про ваші зміни
будуть зберігатися. Ви зможете будь кому показати, типу диви завдяки кому програма, яку ти використовуєш стала краща.

Також, спілкуючись з людьми, ви так би мовити, показуєте себе світу. А це означає, що потенційним роботодавцям легше
буде вас знайти.

**Допомагати іншим**. Я вірю, що людина відчуває себе найраще, коли приносить у світ щось хороше. Ви можете принести,
багато чи мало, користі, покращуючи цифрову частину життя, яка вже для багатьох стала дуже вагомою.

Отже, сподіваюся, що я вас переконав, що Open Source це круто і вам вже не терпиться зробити свій перший пул реквест.

## Як же почати?

Майже у кожному проекті дружелюбно і заохочуюче ставляться до новачків. Разом з тим з деякими проектами легше почати і
потрібно менше знань наперед. Зазвичай, щоб написати свій перший патч необхідно знати тільки синтаксис мови на якій
написаний проект. Крім того, ви можете допомогти проектам взагалі без навичок програмування, наприклад пишучи
документацію.

Отже, проекти у які на мою думку найлегше почати писати код (хоча я і не писав для них всіх:)):

1. [Mozilla](https://developer.mozilla.org/en-US/docs/Mozilla/Developer_guide/Introduction)
2. [Fedora](https://fedoraproject.org/wiki/Contribute)
3. [GNOME](https://wiki.gnome.org/Newcomers)
4. [Django](https://docs.djangoproject.com/en/dev/internals/contributing/)
5. [coala](http://coala.readthedocs.org/en/latest/Getting_Involved/Newcomers.html)

Я допомагав, тільки двом останнім проектам і найбільше я б рекомендував якраз починати свій шлях разом з coala. І ось
чому. У них надзвичайно, дуже-дуже, хороша спільнота. Вони майже завжди готові допомогти новачкам і дуже лояльно
ставляться до тривіальних запитань. Також проект не дуже великий і тому легше розібратись у базі коду.

Також є дуже крутий ресурс [Open Hatch](https://openhatch.org/). Основна його мета, це якраз поєднувати хлопців, які хочуть щось
робити з проектами, яким ця допомога потрібна.

Взагалі, я б радив допомагати проектам які ви використовуєте. Тоді у вас буде найбільше мотивації щось робити і
найбільше можливостей, щоб знайти нові недоліки.

Яка ваша думка з цього приводу? Якщо ви вже допомагаєте Open Source проектам, як ви починали? З якими складнощами
зустрілися?
